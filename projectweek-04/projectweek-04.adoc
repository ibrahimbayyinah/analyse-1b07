= Analyse - Projectweek 04
Yanic Inghelbrecht
v2021.11.15.23.59
// toc and section numbering
:toc: preamble
:toclevels: 4
:sectnums: 
:sectlinks:
:sectnumlevels: 4
// source code formatting
:prewrap!:
:source-highlighter: rouge
:source-language: csharp
:rouge-style: github
:rouge-css: class
// inject css for highlights using docinfo
:docinfodir: ../common
:docinfo: shared-head
// folders
:imagesdir: images
:url-verdieping: ../{docname}-verdieping/{docname}-verdieping.adoc
// experimental voor kdb: en btn: macro's van AsciiDoctor
:experimental:

//preamble
[.text-right]
versie {revnumber}

== WinMerge

Vanaf deze week wordt het interessant om jullie werk van verschillende projectweken te vergelijken.

Je kunt hiervoor het programma link:https://winmerge.org/?lang=nl[WinMerge] gebruiken.

Daarmee kun je gewoon 2 folders met elkaar vergelijken, bv. `projectweek-02` en `projectweek-03`. Het programma toont je dan welke bestanden toegevoegd/verwijderd of gewijzigd werden :

image:winmerge-folders.png[]

Als je op een gewijzigd bestand dubbelklikt krijg je de twee versies naast elkaar te zien en kun je netjes zien wat er gewijzigd werd.

De screenshot hieronder toont de verschillen in `buc-gs.adoc` files uit beide folders :

image:winmerge-file.png[]

Je kunt dit natuurlijk ook gebruiken om rap eens twee versies van een BUC document te vergelijken, bv. nadat een teamgenoot een paar verbeteringen aanbracht.


== Domain sample

We beginnen deze week aan het uitwerken van een **__domain sample__**, dit betekent "__steekproef uit het probleemdomein__". Het is een verzameling van voorbeeldgegevens in ons probleemdomein. 

Deze voorbeeldgegevens komen goed van pas bij het uitwerken van scenario's. Sommige gegevens zullen zelfs in meerdere scenario's (van eenzelfde use case of verschillende use cases) voorkomen.

We zullen ze later ook gebruiken als inspiratiebron voor ons **conceptueel data model** : het model zal immers ook al deze voorbeeldgegevens moeten kunnen beschrijven.

Om duplicatie te vermijden van deze voorbeeldgegevens, zullen we ze in een apart document plaatsen en ernaar verwijzen vanuit de scenario beschrijvingen.

De scenariobeschrijving zal dus eenvoudiger worden : de data zal ofwel helemaal beschreven worden (indien niet uit domain sample) ofwel net genoeg beschreven zijn om ze terug te vinden in de domain sample (indien wel uit domain sample).

Bijvoorbeeld, het feit dat de klant in SC-GA-001 een bedrag van 50Eur probeert af te halen zal nog steeds bij de beschrijving van SC-GA-001 staan (want : niet nuttig als domain sample). De scenariobeschrijving zal echter slechts kort moeten vermelden om welke klant en welke rekening het gaat (want : die staan wel beschreven in domain sample).


== Taken

Hieronder staan groepsopdrachten en evt. ook individuele opdrachten. Jullie mogen elkaar helpen en elkaar uitleg en hints geven, zolang je maar niet simpelweg elkaars bestanden overkopieert natuurlijk.

Deze week doen we verder aan het "Vreemde Service Bank" (VSB) project, jullie gaan hier meerdere weken aan werken.

[TIP]
====
Zorg dat je nauwgezet alle instructies volgt, ook dat maakt deel uit van jullie evaluatie.
====

=== De juiste folderstructuur voor het vervolg van het groepswerk

De instructies hieronder zijn enkel bedoeld voor de groepsopdrachten, de oplossingen van de individuele opdrachten bewaar je ergens anders op je schijf!

Voeg een nieuwe folder `projectweek-04` toe aan je `project-vsb` folder, daarin komen de bestanden voor deze week terecht.

Het startpunt voor deze week is jullie oplossing van vorige week, dus deze kun je alvast overnemen.


=== Werkverdeling

Jullie groepje moet voor de **volgende projectweek** een eindverantwoordelijke aanduiden, doe dit nu. 

Voor **deze projectweek** hadden jullie vorige keer al een eindverantwoordelijke aangeduid, toch? ;)


=== Feedback op het ingediende groepswerk van vorige week

De docent komt deze week in jullie groep langs om feedback te geven op het groepswerk van vorige week. 

**Iedereen moet aanwezig zijn tijdens deze feedback.** Dus zowel het groepje dat de besproken oplossing vorige week indiende alsook het groepje dat deze week met deze oplossing aan de slag moet.

Je zult bij het verder uitwerken van het project, rekening moeten houden met de feedback die je kreeg. Denk eraan, als analist moet je duidelijk communiceren, open kwesties goed opvolgen en nauwkeurig omgaan met informatie. 

Als je meermaals dezelfde fouten maakt omdat je de feedback niet goed hebt aangewend, dan loopt er jullie groep iets mis qua communicatie.

De verantwoordelijke van vorige week (die de oplossing heeft ingediend) moet de feedback noteren en doorspelen aan de verantwoordelijk van deze week.

De verantwoordelijke van deze week (die met de ingediende oplossing aan de slag moet) moet zelf ook feedback noteren zodat jullie groepje er straks mee aan de slag kan.

Elke verantwoordelijke stopt z'n feedback in een document met naam `feedback over pw03 groep c06.adoc`, waarbij je c06 vervangt door je eigen groepscode.

Deze beide verantwoordelijken wisselen hun feedback uit op het einde van de feedbacksessie, dan is de kans groter dat er niks werd vergeten.

De verantwoordelijken spelen de feedback door aan alle andere groepsleden zodat zij erop kunnen terugvallen bij hun deel van het werk.

**Deze beide feedback documenten worden mee ingediend!**


=== Opdracht 1 (in groep)

In het gegeven document `antwoorden op vragen uit projectweek 02.txt` vind je de antwoorden op alle vragen van alle groepen van alle klassen.

Op de meeste vragen werd "Neen" of "Niet relevant" geantwoord om het probleemdomein niet nodeloos uit te breiden, jullie zullen zo al werk genoeg hebben. Enkel waar het iets leerzaams oplevert voor jullie analyse vaardigheden werd er positief geantwoord. Het resultaat is een bank die een nogal vreemde service biedt.

Je vindt dit document heel veel vragen die niet relevant bleken (vals geld? bankoverval? levensverzekering? zombie apocalypse?) en heel veel dubbels. Reduceer deze informatie en gooi alles weg wat je niet nuttig is.

Concreet : hou enkel de interessante vragen over waarvan je denkt later nog gebruik te zullen maken bij het uitwerken van de analyse. De rest van de vragen gooi je weg. Hoe omvangrijker dit document is, hoe lastiger het wordt om zaken erin terug te vinden. Pas wel op dat je niks belangrijks weggooit, bij twijfel : behouden.

**Voeg het resultaat toe aan jullie `definitieve vragen en antwoorden.adoc` document**. Je zult dit bestand mee moeten indienen.

Dit `definitieve vragen en antwoorden.adoc` document zul je als informatiebron moeten gebruiken voor je analyse, samen met het gegeven `project VSB - probleemdomein en initiele gebruikersvereisten.pdf` document. Dus ook bij het uitwerken van de BUC's in opdracht 2 en de volgende weken van het project.

Wie het voorbeeldproject 'videotheek' goed bestudeerd heeft, zal merken dat dit jullie tegenhanger is van het `02 vraag en antwoord.pdf` document uit dat project.


=== Opdracht 2 (in groep)

Deze week worden de BUCs voor onderstaande taken HERWERKT (**incl. scenario's en domeinregels**) op basis van de feedback die je kreeg.

* Geld Storten
* Geld Afhalen
* Rekening Openen

Je krijgt deze week het document voor de taak 

* Klant identificeren

**Voeg een nieuw document `buc-ki.adoc` toe aan jullie `/bucm` folder.**

Let eens op de postconditie van deze BUC-KI, dit is wat ervoor zorgt dat hierna de preconditie "Klant is geïdentificeerd" geldt. Op die manier kunnen we op een eenvoudige manier een onderlinge volgorde opleggen tussen sommige use cases.

Je zult deze BUC-KI ook moeten uitvoeren om co-titularissen te identificeren bij het openen van een rekening.

In het voorbeeldproject videotheek vind je enkele voorbeelden van hoe je vanuit de ene BUC een andere kan oproepen, bijvoorbeeld

* zie videotheekproject BUC-KC, basispad stap 6
* zie videotheekproject BUC-LI, alternatief D stap 4

=== Opdracht 3 (in groep)

We werken een nieuwe taak uit "Geld overschrijven intern". **Voeg een bestand `buc-goi.adoc` toe aan je `/bucm` folder.**

=== Opdracht 4 (in groep)

Voorzie BUC-RO (of BUC-ZO en BUC-SO) van 4 representatieve scenario's

. zichtrekening openen zonder co-titularissen
. zichtrekening openen met 1 co-titularis
. spaarrekening openen zonder co-titularissen
. spaarrekening openen met 1 co-titularis

Er zijn wellicht meer representatieve scenario's nodig voor deze use cases, maar we houden het voorlopig op deze vier.

=== Opdracht 5 (in groep)

**Maak een folder `cdm` in je `projectweek 04` folder.** Deze `cdm` staat voor 'conceptueel data model'.

**Maak een bestand `domain-sample.adoc` in deze `/dm` folder.**

Met 'domain sample' bedoelen we hier 'steekproef uit het probleemdomein', dit is een verzameling van voorbeeldgegevens in ons probleemdomein. We kunnen deze gegevens in één of meerdere scenario's (her)gebruiken, vandaar dat we ze in een apart document zetten.

Controleer alle representatieve scenario's die jullie reeds hebben en splits de interessant data af in dit nieuwe document.

Indien je bv. bij enkele scenario's van BUC-GA en BUC-GS dezelfde klant gebruikt, dan kun je deze afsplitsen in `domain-sample.adoc`. Idem met eventuele rekeningen die je gebruikt. 

Zelfs als je een klant of een rekening slechts 1x gebruikt neem je die best in jullie __domain sample__, ze kunnen immers van pas komen in een toekomstig scenario en bij het uitwerken van het conceptueel data model.

Bij de beschrijving van de representatieve scenario's kun je nu de data beschrijving vereenvoudigen, veel ervan zal nu immers in `domain sample.adoc` staan.

=== Verslag

De eindverantwoordelijke zal weerom het `verslag groep c06.adoc` document moeten opstellen en invullen voor deze week. Denk eraan dat je voor deze week een sectie moet *toevoegen* en de secties van de vorige weken in het document blijven staan.

De ganse groep zal ook samen de finale versie overlopen van alle documenten alvorens ze in te dienen.

Het verslag van de andere groep dien je niet mee in en je combineert ze ook niet samen in hetzelfde verslag!


== Indienen

De eindverantwoordelijke overloopt met de groep nog eens de inhoud van de volgende files in de projectweek folder :

* `feedback over pw03 groep c05.adoc` (feedback document van de ene groep)
* `feedback over pw03 groep c06.adoc` (feedback document van de andere groep)
* `verslag groep c06.adoc` (waarbij je c06 vervangt door je eigen groep code)
* `definitieve vragen en antwoorden.adoc` (bijgewerkt)
* `cdm/domain-sample.adoc` (nieuw)
* `bucm/buc-ki.adoc` (was gegeven)
* `bucm/buc-goi.adoc` (nieuw)
* `bucm/buc-gs.adoc` 
* `bucm/buc-ga.adoc` 
* `bucm/buc-zo.adoc` + `bucm/buc-so.adoc` of `bucm/buc-ro.adoc`
* `bucm/domeinregels.adoc`

Deze file stop je vervolgens in een zip bestand met naam `groep c06 projectweek-04.zip` (waarbij je c06 vervangt door je eigen groep code).


[IMPORTANT]
====
Als ik jullie zip file opendoe, wil ik enkel de `projectweek-02` folder zien, geen andere files!

Die andere files zitten immers *_in_* die `projectweek-02` folder in je zip file.

Ik wil ook geen `__MACOSX` of `.DS_Store` drolletjes tegenkomen in de zip file.
====

Deze zip file wordt ingediend op Chamilo, ten laatste de dag VOOR de volgende feedback sessie (de volgende feedbacksessie is normaliter op dezelfde dag volgende week). 

Is jullie volgende feedbacksessie bv. volgende week woensdag, dan moet je oplossing ten laatste volgende week dinsdag op Chamilo ingediend worden.